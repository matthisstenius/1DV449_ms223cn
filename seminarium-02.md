# Seminarium 2

## Diskussionsfråga 1 - Webbens framtid

Jag tror att allt mer applikationer som vi i dagsläget använder som native applikationer på våra datorer kommer att ersättas av webbapplikationer.

Exempel på applikationer som förmodligen kommer finns som webbapplikationer i framtiden kan vara bildbehandlings, spel, och egentligen de flesta applikationer som man använder i dagsläget.

### 1.2 Fallstudie

Som webbutvecklare kommer det mer handla om att ta fram avancerade interaktiva applikationer istället för som idag där mycket går ut på att ta fram mer informationsbaserade applikationer. Jag tror att man kommer arbeta betydligt mer med JavaScript för att få fram interaktiva gränssnitt som laddas helt asynkront och på så vis få en mer native känsla i applikationerna.

Om tio år så tror jag att webben kommer vara betydligt mer integrerad i våra liv än i dagsläget. Jag tror att många av de program som vi använder som native applikationer idag istället kommer vara webbapplikationer. Man kan redan se denna utveckling med Google Apps tillexempel. Det största hindret för denna utveckling är att anslutningshastigehter måste bli mer stabila. Speciellt eftersom fler och fler använder mobila enheter som sin primära webbklient. 

Jag skulle redan idag kunna sköta det mesta via webbapplikationer. Jag använder redan Google Apps som ordbehandlare, mailen skulle kunna skötas online utan problem. Jag använder spotify för musik och de har en webbapplikation. Det som fortfarande inte fungerar att använda utan en native applikation är tillexempel bankID. Jag som webbutvecklare hade även haft det svårt att inte kunna utveckla lokalt eftersom man förmodligen hade blivit galen på de små fördröjningar som skulle uppkomma. Jag använder mig även väldigt mycket av terminalen vilket det inte finns någon vettigt alternativ på webben vad jag vet.

## Diskussionsfråga 2 - Öppen data

Med öppen data menas att institutioner som tillexempel kommuner, landsting och organisationer öppnar upp sin data för allmänheten. Denna data kan bland annat innefatta ett områdes luftkvalitet eller hur skattemedel spenderas.

För att öppen data ska få betecknas som just "öppen data" måste den vara tillgänglig i sin helhet samt lättåtkomlig för allmänheten, till exempel via internet. Datan måste få användas fritt och kombineras med data från andra källor. Det får inte heller finnas några restriktioner på hur datan får användas, det vill säga att den ska få användas i såväl kommersiella som icke kommersiella syften. Vem som helst ska även få använda samt distribuera datan.

Jag anser att öppen data kommer bidra till enormt stora möjligheter för webbutvecklare, eftersom mycket av det vi gör har med data och information att göra. Att man på ett smidigt sätt kan komma åt alla möjlig data kommer och sammansätta den datan med annan data kommer skapa en massa möjligheter att ta fram nya innovativa webbapplikationer och tjänster.

### 2.1 Fallstudie

Jag valde att ta en närmare titt på min hemkommun Södertäljes webbplats. De har som de flesta kommuner information om skola, vård och omsorg samt händelser som sker i kommunen. Den data som jag hade haft intresse att kunna ta del av via tillexempel ett api är krisinformationen. Med den informationen hade man kunnat bygga en applikation som på ett snabbt och enkelt vis informerat medborgare om kriser och olyckor i kommunen. I dagsläget behöver man surfa in på kommunens webbplats alternativt titta på tv eller lyssna på radio för att ta del av sådan krisinformation. Med en webbapplikation hade man kunnat skicka ut en notis så fort något hänt. Snabbare och smidigare sätt att ta del av informationen helt enkelt.

De risker som kan finnas med att kommuner öppnar upp sin data är att känslig data läcker ut. Risker för medborgare kan vara att de kanske känner att de inte kan lite på en eventuell tredjepart som presnterar kommunens data. Eller att den informationen blir snedvriden för att gagna andra intressen än medborgarnas.